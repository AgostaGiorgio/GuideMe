È stato fatto uno studio con il fine di individuare i principali need relativi alla ricerca di itinerari turistici. In particolare, il focus dello studio è stato relativo al bisogno di potersi organizzare nel visitare città e luoghi artistici in maniera spensierata e divertente. \\ Di seguito vengono discussi i need da noi rilevati. \\

Molto spesso, quando ci si trova a visitare un nuovo posto, sono molti i problemi che si incontrano. È difficile scoprire quali sono le attrazioni e le opere che più vale la pena di vedere, e le informazioni a questi relativi, e soprattuto può risultare difficile condensare in una stessa giornata un tour che copra i diversi luoghi di interesse. Il tempo che si ha a disposizione potrebbe non essere sufficiente per visitare tutto ciò che si ha in mente, dovendo giungere a compromessi sulle attività preposte.
Inoltre nel caso di opere artistiche, queste potrebbero non essere del tutto comprensibili da parte di un turista che, ignaro del loro significato, non le apprezzerebbe del tutto. Per di più gli itinerari consistono in genere in un percorso di una certa durata (equivalentemente di una certa lunghezza) e questo non è sempre indicativo della sua durata effettiva, in quanto alcune persone possono trovare più o meno interessante la visita di alcuni luoghi, stravolgendone del tutto la durata prevista.